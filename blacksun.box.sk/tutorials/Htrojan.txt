סוסים טרויאנים
**************

נכתב על ידי: R a v e N ו- tHe mAnIaC
אפשר להשיג את R av e N בכתובת: barakirs@netvision.net.il
אפשר להשיג את tHe mAnIaC בכתובת: maniac@forbidden.net-security.org

תורגם לעברית על ידי: TCL
אפשר להשיג את TCL בכתובת: tcl_il@hotmail.com

מה זה סוס טרויאני?

סוס טרויאני יכול להיות:
א) הוראות לא מורשות\מזיקות שנמצאות בתוך תוכנית לא מזיקה כביכול. ההוראות האלה מבצעות פעולות שלא ידועות (וכנראה גם לא רצויות) למשתמש.
ב) תוכנה רגילה שהוחלפה תוכנה מזיקה או שתוכנה שונה. התוכן החדש מבצע פעולות שלא ידועות (וכנראה גם לא רצויות) למשתמש.
ג) כל תוכנה שנראית כאילו היא מבצעת פעולות רצויות אבל (בגלל לאופן שבו היא תוכנתה) היא מבצעת פעולות שלא ידועות (וכנראה גם לא רצויות) למשתמש.

בסביבה מוגבלת (חשבון יוניקס מוגבל או מחשב חלונות מוגבל) טרויאנים לא יכולים להזיק בגדול בגלל שהם מוגבלים בפעילותיהם. אבל במחשב ביתי טרויאנים יכולים לבצע פעולות קטלניות והרסניות.

מאיפה הגיע השם 'סוס טרויאני'?

במאה ה-12 לפני הספירה יוון הכריזה על מלחמה על העיר טרוי. הקרב גדל לאחר שהנסיך של טרוי חטף את המלכה של ספרטה והכריז שהוא רוצה לשאת אותה לאישה, דבר שעשה את היוונים ובמיוחד את המלכה של ספרטה מאוד זועמים.
היוונים נלחמו נגד טרוי במשך 10 שנים, אבל לצערם, כל המאמצים שלהם לא עזרו. טרוי הייתה מוגנת מאוד.
במאמץ האחרון היוונים עשו את עצמם כנכנעים וכעוזבים והם השאירו מאחוריהם סוס עץ גדול. האנשים של טרוי ראו את הסוס הגדול ובגלל שהם חשבו שהוא מתנה מהיוונים על הפסדם הם הכניסו אותו לעיר שלהם בלי לדעת שהסוס חלול ושהחיילים הטובים ביותר של יוון נמצאים בתוכו.
בלילה, כשכולם ישנו, החיילים יצאו מהסוס ופתחו את השערים של העיר לשאר הצבא היווני ומאוחר יותר הצבא הרג את כל האנשים של טרוי.

בגלל זה תוכנה כזאת נקראת סוס טרויאני - היא נראית כאילו היא עושה משהו אחד אבל בעצם היא עושה משהו אחר או שהיא מבצעת את מה שהיא אמורה לעשות אבל מבצעת את הפעולות הלא מבוקשות גם כן בלי שהמשתמש ידע על כך.

במהלך הטקסט הזה אני אסביר על הסוגים הנפוצים ביותר של טרויאנים.

טרויאנים לשליטה מרחוק
אלה הם הטרויאנים הכי נפוצים כיום. כולם רוצים להשתמש בהם בגלל שהם נותנים לך גישה לדיסק הקשיח של הקורבן וגם לבצע פעולות במחשב שלו (כמו לפתוח ולסגור את כונן ה-CD, לשלוח לו מסרים וכו') ויפחידו את המשתמש מאוד והם גם מאוד משעשעים כאשר משתמשים בהם על חברים או אויבים.
טל"מ (טרויאנים לשליטה מרחוק) נפוצים הם מאוד קלים לשימוש. הם באים באריזה של 2 קבצים - תוכנת הלקוח ותוכנת השרת (אם אתה לא יודע איזה קובץ עושה מה תחפש הוראות בדף הבית של התוכנה). רק צריך לגרום למישהו להריץ את תוכנת השרת ולהשיג את כתובת ה-IP שלו ויש לך שליטה *מלאה* על המחשב שלו (חלק מהטרויאנים מוגבלים יותר באפשרויות שלהם אבל יותר פונקציות אומרות תוכנת שרת יותר גדולה. חלק מהטרויאנים הם בכלל רק כדי לאפשר לתוקף להעלות עוד טרויאן למחשב של הקורבן ולכן הם תופסים מאט מאוד מקום). אתה יכול גם לשלב את תוכנת השרת עם עוד תוכנות שנראות כרגילות.
חלק מהאנשים משתמשים בטרויאנים למטרות רעות. הם משתמשים בהם כדי לעצבן, להפחיד או לפגוע באויבים שלהם, לשגע את החברים או האויבים שלהם, כדי להראות כמו "סופר האקרים", כדי להשיג מידע על אנשים או פשוט כדי לעקוב אחרי אנשים ולמחוק דברים מהמחשב שלהם. זה נחשב למאוד עלוב.
יש הרבה תוכנות שמזהות את הטרויאנים הנפוצים (כמו Nemesis שגם מזהה אנשים שמנסים לחדור למחשב שלך. ניתן להשיג אותה ב- blacksun.box.sk), אבל טרויאנים חדשים יוצאים בכל יום וזה די קשה להיות מעודכן.
טרויאנים בדרך כלל ירצו לעלות בכל פעם שתפעיל את המחשב שלך. אם אתה משתמש בחלונות אתה יכול להשתמש ב- b00tm0n שנמצא באתר blacksun.box.sk. אם אתה משתמש ביוניקס כדי לך להשיג סוג כלשהו של IDS (Intrusion Detection System, מערכת לגילוי חדירה) כדי לשמור על המחשב שלך. רוב הטרויאנים של חלונות מסתירים את עצמם מהתפריט של Alt+Ctrl+Del (לא ראיתי שום טרויאן שיכול להסתיר את עצמו מרשימת העבודות ביוניקס, אבל אתה לא יכול לדעת - יום אחד מישהו עלול לגלות איך לעשות את זה. בעצם, יכול להיות שמישהו כבר גילה). זה רע בגלל שחלק מהאנשים משתמשים בתפריט הזה כדי לדעת מה רץ במחשב שלהם. יש תוכנות שיגידו לך בדיוק מה רץ במחשב שלך (כמו Wintop שהיא גירסת חלונות לתוכנת היוניקס top). חלק מהטרויאנים משתמשים בשמות מזויפים וזה מקשה על חלק מהאנשים לגלות שהם נדבקו בטרויאן.
חלק מהטרויאנים גם יפתחו שרת FTP על המחשב שלך (בדרך כלל *לא* בפורט 21, שהוא פורט ברירת המחדל של FTP, אלא בפורט אחר כדי שיהיה יותר קשה למצוא אותם). שרת ה-FTP הוא כמובן ללא סיסמה או שיש לו סיסמה שהתוקף בחר כדי שיהיה לתוקף יותר קל להעלות, להוריד ולהריץ קבצים על המחשב שלך. אם אתה רוצה לדעת עוד על שרתי FTP והפרוטוקול FTP תקרא את מדריך ה-FTP שנמצא באתר blacksun.box.sk.

איך טל"מ עובדים
טל"מ פותחים פורט במחשב שלך ומציבים את עצמם כאחראים לפורט הזה (גורמים לתוכנת השרת להקשיב לחיבורים ומידע שמגיע מהפורט הזה). כאשר מישהו משתמש בתוכנת הלקוח ומכניס את כתובת ה-IP של הקורבן השרת מתחיל לקבל פקודות מהתוקף ומבצע אותן על המחשב של הקורבן.
חלק מהטרויאנים מאפשרים לך לשנות את הפורט הזה או להציב סיסמה כך שרק האדם שהדביק את אותו מחשב בטרויאן יוכל להשתמש בו. לעומת זאת, אפשר לפצח חלק מהסיסמאות האלה בגלל טעויות של המתכנת (בדרך כלל אנשים שמתכנתים טרויאנים הם לא מתכנתים גדולים) ובחלק מהמקרים היוצר של הטרויאן ישאיר דרך (שלפעמים אפשר למצוא בתנאים מסוימים) שיאפשר לו לגשת לכל מחשב שתוכנת השרת פועלת עליו בלי הצורך להשתמש בסיסמה. זה נקרא "טרויאן בתוך טרויאן".

הטל"מ הכי פופולרים הם Netbus (בגלל שהוא קל לשימוש), BO (יש לו הרבה פונקציות והוא מסתיר את עצמו די טוב) ו Sub7 (יש לו הרבה פונקציות והוא קל לשימוש). כל אלה הם טל"מ של חלונות.
אם עוד לא השגת אחד זה מומלץ להשיג טל"מ אחד ולהשתמש בו כדי לראות איך הם עובדים וכדי להבין יותר טוב.

השימוש בטל"מ למטרות חוקיות
חלק מהאנשים משתמשים בטל"מ כדי לטפל מרחוק במחשבים שמותר להם לנהל. זה רעיון טוב ונחמד אבל אתה תמיד צריך להיות זהיר כשאתה עובד עם טל"מ. תוודא שיש לך גישה חוקית וזכות להתקין טל"מ על אותו מחשב.

טרויאנים לסיסמאות
כן, טרויאנים לסיסמאות. טרויאנים לסיסמאות מחפשות סיסמאות במחשב שלך ושולחות אותן לתוקף או ליוצר של הטרויאן. יש טרויאן לכל סיסמה: סיסמת האינטרנט שלך, סיסמת ה- Hotmail שלך, סיסמת ה- ICQ שלך וסיסמאות ה- IRC שלך. הטרויאנים האלה בדרך כלל שולחים את הסיסמאות בעזרת אימייל.

טרויאנים להגדלת זכויות
הטרויאנים האלה בדרך כלל משמשים כדי לעבוד על מנהלי מערכות. הם יכולים להיות מחוברים לתוכנית מערכת רגילה או להידמות לתוכנית לא מזיקה ואלי מאוד יעילה. ברגע שהמנהל מפעיל אותה הטרויאן יתן לתוקף עוד זכויות במחשב. הטרויאנים האלה יכולים גם להישלח למשתמשים רגילים כדי שהתוקף יוכל להשתלט על החשבון שלהם.

קולטי מקלדת
הטרויאנים האלה הם מאוד פשוטים. הן מקליטות את כל ההקשות שלךס (כולל הסיסמאות) ואז הן שומרות אותן לקובץ או שולחות אותן דרך אימייל לתוקף כל כמה ימים.
קולטי מקלדת בדרך כלל לא לוקחים הרבה מקום ויכולים להחביא את עצמם בתוכנות רגילות ובכך להקשות על מציאתן. חלק מקולטי המקלדת יכולים גם להדגיש סיסמאות כאשר הם קולטים משהו שהוקלד לחלון שבשמו יש משהו שקשור לסיסמה.

טרויאנים הרסניים
הטרויאנים האלה לא עושים שום דבר חוץ מלפגוע במחשב שלך. הם יכולים למחוק את כל התוכן של המחשב שלך, להצפין או להרוס קבצים חשובים ופשוט לגרום לך לכאב ראש. לא הייתי רוצה לפגוש אחד בסימטה חשוכה.
חלקם יכולים להיראות כמו תוכניות מצחיקות בזמן שהם באמת עושים לך צרות.

תוכנות מצחיקות
אלה הן תוכנות נחמדות ולא מזיקות. הן יכולות לעשות כאילו הן מוחקות לך את הדיסק הקשיח, שולחות את כל הסיסמאות שלך למישהו מרושע, גורמות למחשב שלך להיכנס להשמדה עצמית, שולחות למשטרה אימייל על כל התוכנות הלא חוקיות שיש לך במחשב וכו'. אין שום סיבה לדאוג בגללם (אלא אם אתה עובד בתמיכה טכנית כי משתמשים חדשים נוהגים להיבהל מכאלה תוכנות בקלות).

הגן על עצמך מטרויאנים

תחת יוניקס
אם אתה עובד במחשב שלך אל תעבוד בתור root! אם אתה תפעיל טרויאן בתור root אתה תסכן את כל המחשב שלך! כל הרעיון של מערכת הפעלה מרובת משתמשים במחשב שמשתמש בו אדם אחד הוא להגביל את עצמך במקרים כאלה (או במקרה שאתה רוצה למנוע מעצמך לעשות משהו טיפשי). תחליף ל-root רק כשאתה צריך להיות root ורק כשאתה יודע מה אתה עושה. תזכור שגם אם אתה עובד בסביבה מוגבלת אתה עדיין תסכן את הסיסמאות שלך ואת הקבצים שיש לך גישה אליהן. כמו כן, אם הפעלת קולט מקלדת ואתה תקליד כמה סיסמאות (כמיוחד הסיסמה של root) התוקף ידע אותן!
כמו כן, *אל* תוריד קבצים מאתרים שאי אפשר לבטוח בהם (אתרים קטנים, אתרי מחתרת, קבוצות דיון, IRC וכו'), גם אם זה קוד מקור.

תחת חלונות
חלונות שונה בהרבה בהיבט הזה. להגביל את עצמך תחת חלונות זה קוץ בתחת.  זה כמעט בלתי אפשרי לעבוד ככה בהשוואה ליוניקס.
תוודא שאתה לא מפעיל קבצים חשודים. יש הרבה יותר טרויאנים לחלונות מאשר ליוניקס.
תזכור שמתי שאתה עובד בסביבת חלונות מוגבלת אתה לא יכול להתנהג כאילו אתה מוגן. תזכור שאנשים עדיין יכולים לגנוב סיסמאות ששיכות למשתמש וחלק מהטרויאנים יכולים להשיג זכויות מנהל ולסכן את כל המערכת בגלל שחלונות כל כך לא בטוחה.

וטיפ אחרון - אתה צריך להוריד ולנסות חלק מהטרויאנים שדיברנו עליהם כדי שתבינו יותר טוב ממה אתה מתגוננים. מכירים את  המשפט "דע את אויבך"? ;-)


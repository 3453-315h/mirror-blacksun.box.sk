השימוש ב- POP3
==============

נכתב על ידי: R a v e N 
barakirs@netvision.net.il
תורגם לעברית על ידי: TCL
tcl_il@hotmail.com

מה זה POP3?
...........
POP זה קיצור של Post Office Protocol (פרוטוקול משרד הדואר). זהו פרוטוקול (שפה נפוצה שמשמשת מחשבים להעברת מידע בין מרכיבי חומרה שונים, מחשבים שונים ברשת וכו'. פרוטוקול של מחשבים הוא בערך כמו שפה של בני אדם) שמשמש לבדיקת כל חשבון דואר לא מבוסס רשת.

חשבון דואר מבוסס רשת הוא חשבון דואר שאפשר לבדוק רק דרך אתר מסוים. בזמן שאתה באתר הזה אתה תראה מודעות שמהן החברה שמספקת לך את תיבת הדואר מרוויחה כסף. חשבונות דואר מבוססי אינטרנט הם תמיד בחינם בגלל שאתה משלמם לחברה שמספקת אותן בכך שאתה צופה בפרסומות באתר שלה (אלא אם לתיבת הדואר יש אופציות מיוחדות שדורשות תשלום נוסף).

חשבון דואר לא מבוסס רשת הוא חשבון שמשתמשים בו בעזרת תוכנת דואר או לקוח טלנט רגיל, אם אתה יודע את הפרוטוקולים הנחוצים (אחרי שתקרא את המדריך הזה ואת מדריך הסנדמייל אתה תדע איך הדואר האלקטרוני עובד ואיך לקבל ולשלוח דואר בעזרת שימוש בלקוח טלנט פשוט).

חשבונות דואר לא מבוססי רשת משתמשים בשני פרוטוקולים - SMTP (קיצור של Simple Mail Transfer Protocol - פרוטוקול להעברת דואר רגיל) לשליחת המכתבים ו- POP (קיצור של Post Office Protocol - פרוטוקול משרד הדואר) כדי לקבל מכתבים. אתה יכול ללמוד את הפקודות של SMTP בעזרת פרוטוקול הסנדמייל ובאשר לפקודות POP - אתה תתחיל ללמוד אותן מיד. במקרה שאתה תוהה, POP3 הוא רק גירסה חדשה יותר של POP.

למה שאני ארצה ללמוד את הפרוטוקול POP?
.....................................
יש הרבה סיבות שבגללן כדי שתלמד אותו. אני אתן לך כמה סיבות סתם ככה:

א. הפציצו אותך פעם בדואר אלקטרוני (mail bomb)? גם אם לא, אתה יכול לדמיין איך זה לקבל ולמחוק מאות או אפילו אלפים של מכתבים? אל תדאג יותר! אחרי שתקרא את המדריך הזה אתה תהיה מסוגל למחוק כל מכתב ישר משרת הדואר בלי צורך להוריד אותו ואז למחוק אותו מתוכנת הדואר שלך (חלק מתוכנות הדואר לא נותנות לך למחוק כמה מכתבים ביחד דבר שעושה את העבודה הזאת אפילו יותר ארוכה וקשה).

ב. אתה תוכל לקרוא את הדואר שלך מכל מקום בעולם. כמובן שהרבה אנשים יגידו "אני יכול פשוט ללכת לאתר כמו www.readmail.com, לכתוב את כתובת הדואר שלי ואת הסיסמה ואז לקרוא ולמחוק את המכתבים שלי מכל מקום בעולם. למה שאני ארצה ללמוד את הפרוטוקול POP3 במקום?" ובכן, יש בעיית אבטחה רצינית באתרים כמו www.readmail.com. לדוגמה: חלק מהדפדפנים תומכים באפשרות "השלמת טפסים". הדפדפן זוכר את המידע שכתבת בטפסים ושתחזור לאתר הדפדפן ימלא את הפרטים במקומך. 

מה קורה אם אתה משתמש במחשב ציבורי כדי לקרוא את הדואר שלך מהאתר www.readmail.com ואז מישהו אחר משתמש במחשב הזה ורושם את כתובת הדואר שלך? בדיוק! הדפדפן ימלא את שאר הטופס ויגלה לאותו אדם את הסיסמה שלך! זוהי רק דוגמה פשוטה לחוסר האבטחה של אתרים כמו www.readmail.com.

ג. הפרוטוקול POP3 הוא בכלל לא מסובך. הוא די קל, אז למה לא ללמוד אותו לכיף? :-)

בסדר, בואו נתחיל!
.................
הדבר הראשון שאתה תצטרך הוא לקוח טלנט רגיל. לא צריך שום דבר מסובך. Unix מגיעה עם לקוח טלנט (פשוט תכתוב telnet ואחריו את שם השרת או כתובת ה-IP של המחשב שאתה רוצה להתחבר אליו (במקרה כזה המחשב יתחבר לפורט 23 שהוא פורט הטלנט הנפוץ. אם אתה רוצה להתחבר לפורט אחר תרשום את מספרו לאחר שם השרת או כתובת ה-IP)). מחשבים עם חלונות 95 ומעלה גם כן מגיעים עם לקוח טלנט (הוא נמצא ב- c:\windows\telnet.exe אבל אפשר פשוט ללכת להתחל > הפעלה ולכתוב telnet ויש את אותם הכללים כמו בלקוח הטלנט של Unix).

עכשיו אתה צריך לגלות מהי הכתובת של שרת ה-POP3 שלך. בדרך כלל זה יהיה משהו כמו mail.your-isp.com. לדוגמה: ספק האינטרנט שלי הוא netvision.net.il, אז שרת ה-POP3 שלי הוא mail.netvision.net.il. אם כבר יש לך תוכנת דואר שכבר מוגדרת לקבלת דואר מאותו חשבון אתה יכול לגלות את הכתובת בעזרת בדיקה של המאפיינים של אותו חשבון. 

טוב, זה נראה כאילו אנחנו מוכנים. עכשיו אנחנו נתחבר דרך טלנט לשרת ה-POP3 שלנו לפורט 110 (זהו פורט ברירת המחדל של POP3). זה מה שאני מקבל כאשר אני מתחבר לשרת ה-POP3 שלי:

OK POP3 [194.90.1.6] v7.60 server ready+

בינתיים הכל נראה בסדר. עכשיו אנחנו צריכים להציג את עצמנו. אנחנו צריכים לספק את שם המשתמש שלנו ואת הסיסמה. שם המשתמש שלך נמצא בדרך כלל בכתובת הדואר שלך. לדוגמה: כתובת הדואר שלי היא barakirs@netvision.net.il אז שם המשתמש שלי הוא barakirs. אז אנחנו כותבים:

user barakirs (או מה שלא יהיה שם המשתמש שלך)

והשרת מגיב אם:

OK Username accepted, password please+

עכשיו אנחנו צריכים את הסיסמה שלנו אז אנחנו כותבים:

pass your-password (תחליף את your-password אם הסיסמה האמיתית שלך)

עכשיו הזרת מגיב כך:

OK Mailbox open, x messages 
(x הוא מספר המכתבים שיש לך בתיבת הדואר)

או עם:

ERR Bad login-

במקרה שלא כתבנו את הסיסמה הנכונה. עכשיו אנחנו רוצים לראות איזה מכתבים קיבלנו אז אנחנו כותבים list כדי לקבל רשימה של מכתבים (אלא אם אין לנו מכתבים). בשביל כל מכתב תהיה לנו שורה נפרדת שתכיל את מספר המכתב ועוד מספר שמציין את גודלו. 

עכשיו אנחנו נרצה לקרוא את המכתבים שלנו. כדי לעשות את זה אנחנו כותבים # retr. retr הוא קיצור של retrieve ( = "לשלוף" בתירגום חופשי) ואת # מחליפים עם מספר המכתב שרוצים לקרוא. אחר כך אנחנו מקבל את הכותרת המלאה (תקראו את מדריך הסנדמייל בשביל עוד פרטים) של המכתב ואת התוכן שלו. 

רוב הסיכויים הם שנרצה למחוק את המכתב אחרי שנקרא אותו. כדי לעשות את זה אנו כותבים # dele. dele הוא קיצור של delete ( = למחוק) ואת # מחליפים עם המספר של המכתב שרוצים למחוק. 

כשסיימת פשוט תכתוב quit כדי לסגור את החיבור שלך.

הערות אחרונות
.............
כן, זה הכל! רק עוד דבר אחד - כאשר אתה מתחבר לתיבת הדואר שלך היא ננעלת ואף אחד אחר לא יכול להתחבר אליה בזמן שאתה מחובר אליה. כאשר אתה מתחבר נוצר "קובץ נעילה" וכשאתה מתנתק הוא נמחק. כאשר מישהו מנסה להתחבר לתיבת הדואר שלך השרת נותן לו להתחבר רק אם הקובץ הזה לא נמצא (מה שאומר שאף אחד לא מחובר לתיבת הדואר שלך באותו רגע).

רואים? זה היה קל. אני לא אוהב להגיד "אמרתי לך" אבל... :-)

